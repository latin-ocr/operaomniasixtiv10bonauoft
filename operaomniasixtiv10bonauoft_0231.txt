EXPOSITIO

IN EVANGELIUM SAQNCTI LUCAE'

ARGUMENTUM
(Em edit. Vane.)

Sancti Bonaventurae, eximii Ecclesiae Doctoris eruditio singularis admirandaque doc-
trina, cum ex Scholasticis multis lucubrationibus, tum ex luculentis expositionibus per-
spici facile potest, quas plurimas in vetus, ac novum Testamentum docte egregieque
scripsit. Quos autem veteris Testamenti sacros libros exposuerit, eos superiori ² tomo
demonstravimus : hoc autem altero ³ tomo complexi sumus expositiones in novum,
nimirum in Evangelium sancti Lucae, et sancti Joannis. Dicemus igitur jam de exposi-
tione in sanctum Lucam, quani ejus esse non solum Trithemius ostendit, sed plane
demonstrat exemplar vetus Vaticanum, itemque exemplaria quatuor, in Belgio dili—
genter asservata : quorum unum est Gandavense , alterum Bruxellense, tertium Tra-
jectinum, quartum Lovaniense : cum quihus omnibus olim a F. Matthia Dordracensi,
Fratrum Minorum Germaniae inferioris Ministro provinciali olim collata quam diligen-
tissime haeo expositio , anno 1539 typis Antuerpiensihus concinne impressa, Paulo III.
Pont. Max. prodiit in lucem. Ex Antuerpiensis editionis, apte recteque emendatae,
exemplari sumpsimus exemplum ad editionem Vaticanam hanc, quae melior multis
partibus reddita est exemplaribus quoque aliis. Editio praeterea Veneta ¹⁶, etsi typogra-
phorum indiligentia erratorum quibusdam notis, et mendis aspersa est, usui etiam nobis
fuit propter conferendi rationem ad hanc ipsam emendationem Vaticanam, in qua
splendor elucet non minimus doctrinae tanti doctoris : cui in primis lumen maximum
omni ex parte afferre impensius curavit Sixtus Quintus, Pontifex sanctissimus, idemque
eruditissimus. Huic porro expositioni, summi viri et sanctimonia} et doctrinae opinione
praestantes tantum tribuerunt, ut cum aliquid de Evangelio sancti Lucae dicturi essent,
unum sanctam Bonaventuram caeteris illius Evangelii interpretibusanteponerent ε nimi-
rum cum ad ejus expositionem optimus Bonaventura interpres, omnes industriae inge-
niique sui nervos intenderit, sancta quadam aemulatione incensus. Nam Urbanus IV.
Pontifex sancto Thomae Aquinati maxime auctor fuit, ut ex omnibus Patrum tum
Latinorum, tum Graecorum commentariis in quatuor sanctos Evangelistas catenam
contexeret ε cui etiam interpretem Graecum adj unxit, ut nihil ad perfectae expositionis
cumulum deesset, si graeca desiderarentur. Id negotii sancto Thomae a Pontifice datum,

¹ Cf. Edit. Vatic„ an. 1589, tom. ll, pag, 3 3 edit. Ven„ an. 1754, tom. vl, part. I, pag. 73. — ² Scilicet
primo editionis Vaticanae‚ nostrae autem n'ono, et decimi hujus 206 primis paginis. — 3 Scilicet secundo

editionis Vaticanae, nostrae autem his quae supersunt tomi decimi paginis, et undecimo fere toto. — ⁴ Scilicet
anni 1584.

